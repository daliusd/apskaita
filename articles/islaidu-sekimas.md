---
title: 'Išlaidų sekimas'
date: '2021-04-02'
modified: '2021-04-02'
---

Šiame straipsnyje apžvelgta kaip „Haiku.lt“ padeda sekti išlaidas.

Vykdant individualią veiklą išlaidas galima valdyti dviem būdais:

1. Priskirti 30% gautų (uždirbtų) pajamų išlaidoms. Šis būdas
   tinkamas, kai jūsų išlaidos nėra didelės (tikriausiai mažesnės
   negu 30% gautų pajamų) ir patrauklus tuo, kad nereikia rinkti
   jokių dokumentų ir sekti savo išlaidų apskritai.

2. Pagrįsti faktiškai patirtas išlaidas juridinę galią turinčiais
   dokumentais. Šis būdas reikalauja rinkti ir saugoti dokumentus,
   bet tai naudingas variantas, kai jūsų išlaidos didesnės negu
   30%. Atkreipkite dėmesį, kad mokesčiai yra mokami nuo pelno ir
   jei tarkime jūsų išlaidos didesnės negu pajamos, tai mokesčių
   gali ir nereikėti mokėti (pvz.: jei jūs esate samdomas
   darbuotojas ir už jus sumokami „Sodros“ mokesčiai, tai IV
   mokesčius reikės mokėti tik nuo pelno, kas gali būti ir 0€)

„Haiku.lt“ bando padėti su antruoju variantu ir supaprastinti
sekimą. Galima tiesiog registruoti išlaidas sistemoje ir ji jums
apskaičiuos kokios jūsų išlaidos per nurodytą laikotarpį.

Taip pat galite suteikti „Haiku.lt“ sistemai priėjimą prie Google
Drive: tada galėsite pridėti failus (PDF failus, sąskaitų faktūrų
nuotraukas ir t.t.) prie savo išlaidų, kurie bus saugomi jūsų
Google Drive. „Haiku.lt“ sukurs „Haiku.lt“ direktoriją ir tada
sukurs direktoriją kiekvieniems metams (pvz.: „2021“), kuriems
registruosite išlaidas. Deklaruojant duomenis galėsite parsisiųsti
visus failus patogiai ir išsiųsti VMI.

Ateityje „Haiku.lt“ sistema mokės paskaičiuoti mokesčius, kuriuos
reikia sumokėti, tai išlaidų registravimas į sistemą bus naudingas
ir dėl to.

Šaltiniai:

* [VMI seminaras: GYVENTOJŲ, VYKDANČIŲ INDIVIDUALIĄ VEIKLĄ PAGAL
  PAŽYMĄ BUHALTERINĖ
  APSKAITA](https://www.vmi.lt/evmi/documents/20142/391071/KD-0001618+seminaras+gyventoj%C5%B3+vykdan%C4%8Di%C5%B3+IDV+buhalterin%C4%97+apskaita.pdf/e4997fbd-59c6-7d50-23b1-396f31547806?t=1560975335410)
