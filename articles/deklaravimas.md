---
title: 'Pajamų deklaravimas'
date: '2021-04-28'
modified: '2021-04-28'
---

„Haiku.lt“ turi ["Individualios Veiklos mokesčių
skaičiuoklę"](/iv-skaiciuokle), kurios pagalba galėsite deklaruoti
mokesčius. Nuėję į skaičiuoklę tiesiog nurodykite reikiamą
laikotarpį ir gausite informaciją apie savo pajamas ir išlaidas.
Jeigu išlaidos sudaro daugiau negu 30% pajamų galbūt norėsite
deklaruoti pagal faktines išlaidas (o ne 30% nuo pajamų).

VMI leidžia deklaruoti pajamas naudojantis vedliu ir tai gana
paprastas ir intuityvus būdas. Pajamoms jau bus sukurtas įrašas,
kur tiesiog galite įvesti gautas pajamas.

Norint deklaruoti išlaidas, jeigu norite deklaruoti pagal faktines
išlaidas vedlio „Individualios veiklos pajamos“ lange pirma reikia
pasirinkti tinkamą „Leidžiamų atsiskaitymų pripažinimo būdas“
reikia paspausti mygtuką „Pridėti naujus duomenis“:

![deklaravimas01](/images/deklaravimas01.png)

Tada įveskite išlaidų sumą. Šiame lange taip pat galima pridėti
juridinę galią turinčius dokumentus (PDF failus su SF, čekių
nuotraukomis ir t.t.). Jeigu naudojote Google Drive integraciją
[sekdami išlaidas](/islaidu-sekimas), tada nuėję į Google Drive
galite parsisiųsti Zip failą su visais dokumentais, kurį ir galima
čia prisegti.

![deklaravimas01](/images/deklaravimas02.png)

Galų gale turėtumėte matyti vaizdą panašų į šį:

![deklaravimas01](/images/deklaravimas03.png)

Tikiuosi, tai padės paprasčiau deklaruoti pajamas.
