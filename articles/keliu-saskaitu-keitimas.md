---
title: 'Kelių sąskaitų keitimas'
date: '2024-05-26'
modified: '2024-05-26'
---

Kartais gali atsitikti, kad jums reikia atlikti tą pačią operaciją su keliomis
sąskaitomis faktūromis ir tai reikia daryti reguliariai. Įsivaizduokime, kad
vedate mokymus ir tiems patiems žmonėms reikia kas mėnesį išrašyti sąskaitas
faktūras priklausomai nuo pamokų skaičiaus. Haiku.lt sistemoje sąskaitų
skiltyje galite pasinaudoti „Keisti rastas sąskaitas faktūras“ funkcija, kas
palengvintų jums darbą su sąskaitomis. Peržvelkime kiekvieną funkciją atskirai.

## Sukurti naujas sąskaitas senų pagrindu

Tarkime turite išrašę sąskaitas 15 žmonių praeitą mėnesį. Taigi "Sąskaitos"
skiltyje atliekate paiešką ir susirandate tas 15 sąskaitų. Spaudžiate "Keisti
rastas sąskaitas faktūras". Atsidariusiame lange peržiūrite ar norite išrašyti
naujas sąskaitas tiems patiems 15 žmonių ir spaudžiate "Sukurti naujas
sąskaitas senų pagrindu". Palaukiate kol sistema baigs darbą ir galite atlikti
paiešką naujausioms sąskaitoms. Rasite sukurtas sąskaitas tiems patiems žmonėms
šiai dienai.

## Pakeisti prekių/paslaugų skaičių į

Tarkime praeitą mėnesį turėjote keturias pamokas, bet šį išėjo taip, kad pamokų
buvo penkios. Atliekate paiešką naujausioms sąskaitoms. Spaudžiate "Keisti
rastas sąskaitas faktūras". Atsidariusiame lange prie "Pakeisti prekių/paslaugų
skaičių į" mygtuko nurodote skaičių 5 ir spaudžiate mygtuką. Palaukiate šiek
tiek ir dabar kiekvieną sąskaita bus išrašyta už 5 pamokas.

**Pastaba**: Ši funkcija veikia tik, jei sąskaitoje faktūroje yra tik viena
prekė/paslauga. Kitu atveju sąskaita faktūra nekeičiama.

## Išsiųsti neišsiųstas

Vėl atliekate paiešką naujausioms sąskaitoms. Spaudžiate "Keisti rastas
sąskaitas faktūras" ir spaudžiate "Išsiųsti neišsiųstas". Jei sąskaitoje
faktūroje nurodytas vartotojo el. pašto adresas ir ji dar nebuvo išsiųsta,
tokiu atveju ji bus išsiųsta jūsų klientams.

**Pastaba**: turite būti suteikę haiku.lt sistemai teises siųsti laiškus per
Gmail. Jei nesate to padarę, atsijunkite nuo haiku.lt ir prisijungimo metu
suteikite šias teises.

## Pažymėti kaip apmokėtas

Mėnesio gale matote, kad visi klientai susimokėjo ir norite pažymėti visas
sąskaitas kaip apmokėtas. Vėl atliekate paiešką naujausioms sąskaitoms.
Spaudžiate "Keisti rastas sąskaitas faktūras" ir spaudžiate "Pažymėti kaip
apmokėtas".

## Išsaugoti į Google Drive

Galiausiai norite išsisaugoti sąskaitas į Google Drive. Vėl atliekate paiešką
naujausioms sąskaitoms. Spaudžiate "Keisti rastas sąskaitas faktūras" ir
spaudžiate "Išsaugoti į Google Drive". Palaukiate ir nurodytas sąskaitas rasite
Google Drive "Haiku.lt" direktorijoje. Jeigu sąskaita jau buvo kažkada
išsaugota į Google Drive, tai antrą kartą ji nebus saugoma.

**Pastaba**: turite būti suteikę haiku.lt sistemai teises saugoti dokumentus į
jūsų Google Drive. Jei nesate to padarę, atsijunkite nuo haiku.lt ir
prisijungimo metu suteikite šias teises.
