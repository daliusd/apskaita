---
title: 'Sąskaitų faktūrų išrašymas ir redagavimas'
date: '2021-04-09'
modified: '2021-04-09'
---

Šiame straipsnyje apžvelgsime sąskaitų faktūrų išrašymą,
redagavimą ir kaip „Haiku.lt“ padeda su šiomis užduotimis.

## Sąskaitų Faktūrų išrašymas

<iframe width="560" height="315" src="https://www.youtube.com/embed/yJsXMS0z4yA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Išrašant Sąskaitą Faktūrą (toliau SF) reikia nurodyti šią
informaciją:

* Serijos pavadinimą - serijos pavadinimas paprastai būna kelios
  raidės, pvz.: tai gali būti jūsų vardo ir pavardės pirmosios
  raidės, arba gali būti jūsų veiklos pavadinimo sutrumpinimas ir
  pan. Svarbiausia, kad serijos numerį visoms SF tai pačiai
  veiklai išlaikytumėte tą patį.

* Serijos numeris - serijos numeriai turi eiti iš eilės ir
  „Haiku.lt“ sistema jums sugeneruos sekantį laisvą serijos numerį
  pagal serijos pavadinimą. „Haiku.lt“ neleis sukurti SF su tuo
  pačiu serijos numeriu.

* Sąskaitos data - data, kada išrašyta sąskaita faktūra. Čia
  svarbu žinoti, kad serijos numeriai turi eiti ne tik vienas
  paskui kitą, bet ir pagal datą (pvz.: SF su serijos numeriu 5
  negali būti išrašyta anksčiau negu SF su serijos numeriu 4).
  „Haiku.lt“ sistema neleis sukurti SD su neteisinga data.

* Kalba - šiuo metu „Haiku.lt“ palaiko lietuvių ir anglų kalbas.
  Šis nustatymas nurodo kokia kalba bus sugeneruota SF PDF failas.

* Pardavėjas - čia turite nurodyti savo rekvizitus. Tai gali būti
  tokia informacija:

  * Vardas pavardė

  * Asmens kodas arba individualios veiklos vykdymo pažymos
    numeris (pagal VMI informaciją ši informacija rekvizituose
    privaloma)

  * Adresas

  * El. pašto adresas

  * Telefono numeris

  * Banko sąskaitos numeris

  Pavyzdžiui:

  ```text
  Vardenis Pavardenis
  Invididualios veiklos vykdymo pažymos numeris: 981233
  ```

  „Haiku.lt“ išsaugos šią informaciją į nustatymus ir kitą kartą
  išrašant SF paims šią informaciją iš nustatymų.

* Pirkėjas - čia turite nurodyti informaciją apie pirkėją. Jei
  pirkėjas yra fizinis asmuo, nevykdantis individualios veiklos ir
  jam išrašomo apskaitos dokumento nereikia išlaidoms pagrįsti,
  pirkėjo rekvizitų nereikia nurodyti apskritai. Kad išnaudotumėte
  visus „Haiku.lt“ sistemos privalumus siūlau nurodyti bent jau
  vardą ir pavardę, el. pašto adresą ar kitokią unikalią pirkėjo
  informaciją. Tai leis greitai surasti SF išrašytas konkrečiam
  pirkėjui ar greičiau išrašyti naujas SF tiems patiems pirkėjams.

* Kas išrašė sąskaitą faktūrą.

* Papildoma informacija - čia galite nurodyti papildomą
  informaciją, kurią norite parodyti SF. Pavyzdžiui per kiek laiko
  turėtų būti apmokėta SF.

* Galiausiai turi būti pridėtos paslaugos ar prekės.

Suvedę šią informaciją galėsite sukurti SF ir jums bus sukurtas
PDF failas, kurį arba kurio nuorodą galėsite nusiųsti pirkėjui.

## Sąskaitų Faktūrų redagavimas/keitimas

Su sukurta SF galite atlikti šias funkcijas:

* Keisti SF ir išsaugoti pakeitimus. Jeigu SF išsiuntėte pirkėjui,
  tai geriau SF nebekeisti.

* Pažymėti SF kaip apmokėtą. Ši informacija yra tik jūsų
  patogumui, kad greitai atsektumėte ar visos išrašytos SF yra
  apmokėtos, bet tuo pačiu sistema apskaičiuos kiek SF yra
  apmokėtos.

* Užrakinti SF. Jeigu išsiuntėte SF pirkėjui, tai galite ją
  užrakinti ir jūs nebegalėsite jos keisti ar ištrinti.

* Ištrinti. Paprastai SF nereikėtų trinti, ypač jei išsiuntėte jas
  pirkėjui. Jeigu ištrynėte, turėsite užtikrinti, kad serijos
  numeris bus panaudotas.

Šaltiniai:

* [Kuriuos rekvizitus sąskaitoje faktūroje turi nurodyti asmuo, vykdantis individualią veiklą pagal pažymą ?](https://www.vmi.lt/cms/teises-aktai-ir-komentarai177/-/asset_publisher/1VeP/content/kuriuos-rekvizitus-saskaitoje-fakturoje-turi-nurodyti-asmuo-vykdantis-individualia-veikla-pagal-pazyma-/10174?accessibility=true)
