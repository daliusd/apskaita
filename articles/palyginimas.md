---
title: 'Palyginimas'
date: '2021-04-23'
modified: '2024-05-31'
---

Kai prireikė apskaitos įrankio individualiai veiklai, tai greita
apžvalga parodė, kad rinkoje esančios sistemos arba per brangios
arba ne itin gerai padarytos (arba kažkas per vidurį). Dabar
pabandžiau į rinką pažiūrėti giliau ir palyginti sistemas pagal
įvairius parametrus. Kas tikrai nustebino, kad sistemų sukurta
tikrai daug.

**Pastaba #1**: aš pats esu [„Haiku.lt“](https://www.haiku.lt)
autorius, tai subjektyvumo galbūt ir neišvengiau.

**Pastaba #2**: gali būti, kad šiaip geros sistemos šioje mano
apžvalgoje pasirodė gana silpnai. Taip gali būti, nes:

1. Tos sistemos nėra skirtos individualiai veiklai ir galbūt
   daug geriau pasirodytų kitoje situacijoje

1. Aš kiekvienai sistemai vidutiniškai skyriau apie 10 minučių
   savo laiko ir dauguma jų mačiau pirmą kartą, taigi galėjau ir
   suklysti dėl jų veikimo. Jeigu turite pastabų ar pataisymų,
   tiesiog parašykite man (pažadu atnaujinti straipsnį).

**Pastaba #3**: ilgas turinys, galbūt norėsite tiesiog peržiūrėti
apibendrinimą gale.

Naudojami sutrumpinimai:

- SF - sąskaita faktūra

- IV - individuali veikla

- PVM - pridėtinės vertės mokestis

## Bendra apžvalga

Aš bandžiau nagrinėti sistemas vertindamas kiek užtrunka padaryti
tam tikrus dalykus, kokius ir kaip galima padaryti apskritai, bei
keletą kitų savybių. Pirmuosius žingsnius įrašiau ir galite
peržiūrėti kiekvienos sistemos video. Tuo tarpu čia galite
peržiūrėti haiku.lt apžvalgą:

<iframe width="560" height="315" src="https://www.youtube.com/embed/TOGE8P1ozsY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

**Pastaba**: kur aktualu, rezultatus surūšiavau nuo geriausio iki
blogiausio.

### Nauja sąskaita

Pirmiausia vertinau, kiek užtrunka sukurti visiškai naują sąskaitą
faktūrą. Suradęs sistemoje mygtuką/nuorodą „Sukurti Sąskaitą
Faktūrą“ (ar pan.) ir paspaudęs ją vertinau kiek reikia žingsnių
norint sukurti SF. Žingsnis yra vienas vartotojo veiksmas, pvz.,
paspausti ant laukelio ir įvesti tekstą, paspausti mygtuką ir t.t.

Šioje kategorijoje „[haiku.lt](https://www.haiku.lt)“ pasirodė
geriausiai. Kitose sistemose viskas užtrunka ilgiau, nes jose arba
kai kurie laukai neužpildomi automatiškai, arba reikia atskirai
sukurti pirkėją/klientą ir t.t.

- [haiku.lt](https://www.haiku.lt) - 5 žingsniai

- [cflow.lt](https://www.cflow.lt) - 6 žingsniai

- [naujasaskaita.lt](https://naujasaskaita.lt) - 7 žingsniai

- [saskaitos.lt](https://www.saskaitos.lt) - 8 žingsniai (iš jų 3 sukurti pirkėją)

- [saskaita123.lt](https://saskaita123.lt) - 9 žingsniai (iš jų 2
  sukurti pirkėjui, 4 sukurti naujai serijai)

- [isaskaita.lt](https://isaskaita.lt) - 9 žingsniai

- [itax.lt](https://www.itax.lt) - 10 žingsnių

- [invoice.lt](https://www.invoice.lt) - 11 žingsnių (iš jų 6 sukurti pirkėją)

- [b1.lt](https://www.b1.lt) - 11 žingsnių (iš jų 6 sukurti pirkėją)

- i.APS - 12 žingsnių

- Excel - 13 žingsnių (bent jau pirmą kartą tikrai reikės įdėti darbo)

- Popierinis variantas - 13 žingsnių

### Tas pats pirkėjas, ta pati paslauga

Kai jau turi vieną SF, norint ją išrašyti tam pačiam žmogui,
turėtų pakakti tiesiog nukopijuoti SF ir sistema turėtų
automatiškai sugeneruoti naują serijos numerį, priskirti
šiandienos datą ir pan. Dalis sistemų taip ir padaro, bet, mano
nuostabai, ne visos.

- [haiku.lt](https://www.haiku.lt) - 1 žingsnis

- [itax.lt](https://www.itax.lt) - 1 (galima kopijuoti SF)

- [saskaitos.lt](https://www.saskaitos.lt) - 1 (galima kopijuoti SF)

- [saskaita123.lt](https://saskaita123.lt) - 1 žingsnis (galima
  kopijuoti SF, nors funkcija paslėpta truputi)

- [invoice.lt](https://www.invoice.lt) - 2 (galima kopijuoti SF,
  bet nekopijuoja serijos pavadinimo)

- [cflow.lt](https://www.cflow.lt) - 4 žingsniai (su prielaida,
  kad jau sukurtas šablonas)

- [naujasaskaita.lt](https://naujasaskaita.lt) - 4 žingsniai

- [b1.lt](https://www.b1.lt) - 4 žingsniai

- i.APS - 6 žingsniai

- Excel - 6 žingsniai

- [isaskaita.lt](https://isaskaita.lt) - 9 žingsniai

- Popierinis variantas - 13 žingsnių

### Ta pati paslauga naujam pirkėjui

Šiek tiek sudėtingesnis atvejis, kai SF su ta pačia paslauga
norime išrašyti kitam klientui. Čia sistema turėtų vėlgi leisti
arba nukopijuoti SF ir šiek tiek ją pakeisti arba sukūrus naują SF
kuo daugiau laukų užpildytų automatiškai. Vėlgi
„[haiku.lt](https://www.haiku.lt)“ reikalauja mažiausiai žingsnių.

- [haiku.lt](https://www.haiku.lt) - 2 žingsniai

- [saskaita123.lt](https://saskaita123.lt) - 3 žingsniai

- [saskaitos.lt](https://www.saskaitos.lt) - 3 žingsniai

- [cflow.lt](https://www.cflow.lt) - 4 žingsniai (su prielaida,
  kad jau sukurtas šablonas)

- [naujasaskaita.lt](https://naujasaskaita.lt) - 5 žingsniai

- [itax.lt](https://www.itax.lt) - 5 žingsniai

- i.APS - 6 žingsniai

- Excel - 7 žingsniai

- [invoice.lt](https://www.invoice.lt) - 8 žingsniai

- [isaskaita.lt](https://isaskaita.lt) - 9 žingsniai

- [b1.lt](https://www.b1.lt) - 10 žingsnių

- Popierinis variantas - 13 žingsnių

### SF redagavimas arba trynimas

Sekantis gana svarbus dalykas ar galima redaguoti ir trinti SF. Iš
esmės, kol SF neišsiųsta klientui, ją turėtų būti galima redaguoti
ir trinti. Beveik visos sistemos tą leidžia daryti. Čia galima
išskirti dvi sistemas (vieną teigiamai, kitą neigiamai):

- [saskaita123.lt](https://saskaita123.lt) - Kai bandai trinti SF,
  jie parodo tam tikrus perspėjimus, ką galbūt geriau daryti
  vietoje to.

- i.APS - negalima redaguoti ar trinti SF. Galima tik anuliuoti
  SF, tai yra bereikalingas darbo komplikavimas, nes kartais SF
  visgi reikia pakeisti ar ištrinti (ypač, jei ji dar neišsiųsta).

### Sąskaitos faktūros paieška

SF išrašyti svarbu, bet taip pat svarbu jas surasti. Čia sistemose
galima įvairiai įgyvendinti paiešką, bet datos rėžių nurodymas ir
filtravimas pagal tekstą yra didelis pliusas. Man asmeniškai
labiausiai patiko [saskaita123.lt](https://saskaita123.lt) įgyvendinimas.

- [saskaita123.lt](https://saskaita123.lt) - galima ieškoti
  įvairiais būdais. Tikrai gerai padaryta paieška.

- [itax.lt](https://www.itax.lt) - galima ieškoti pagal įvairius parametrus ir datų
  rėžius

- [naujasaskaita.lt](https://naujasaskaita.lt) - galima ieškoti
  pagal tekstą ir datos rėžius

- [invoice.lt](https://www.invoice.lt) - galima ieškoti pagal pirkėją ir datų rėžius

- [saskaitos.lt](https://www.saskaitos.lt) - galima ieškoti pagal
  pirkėją ir datų rėžius. Sistema sudaro įspūdį, kad galima
  ieškoti pagal daugiau parametrų, bet realiai tai neveikia.

- [cflow.lt](https://www.cflow.lt) - nėra paieškos pagal
  konkrečius datos rėžius, bet galbūt tai nėra problema.

- [b1.lt](https://www.b1.lt) - neįmanoma (arba neradau)

- i.APS - nebetikrinau. Man pasirodė tiek daug minusų šioje
  sistemoje dar iki šio kriterijaus, kad.. bala nematė 😃

- Excel - priklauso nuo kartu naudojamų sistemų ir/ar metodų

- Popierinis variantas - sėkmės ieškant

### Prisijungimas

Kitas svarbus dalykas yra kaip galima prisijungti prie sistemos.
Čia iš esmės nieko ypatingo, ypač jei galima prisijungti naudojant
Google arba Facebook paskyrą. Tačiau kai kurios sistemos
reikalauja arba leidžia sukurti paskyrą susietą su el. paštu. O
čia jau labai daug šansų padaryti tai blogai, o tai gali būti
problema, jeigu į sistemą bus įsilaužta (o nuo to niekas nėra
apsaugotas 100%). Suklysti galima keliais būdais:

- Netikrinti el. pašto ar jis tikrai priklauso vartotojui. Dar
  gerai, jei sistema atsiunčia el. laišką, bet tą daro ne visos.

- Reikalauti perteklinių duomenų.

- Padaryti kitas smulkias klaidas, kaip kad neleisti naudoti
  ilgesnio negu 15 simbolių slaptažodžio.

Beje [invoice.lt](https://www.invoice.lt) šioje kategorijoje
nusipelno paskutinės vietos, nes el. laiško netikrinimas kartu su
tuo, kaip jie įgyvendino laiškų siuntimą, uždirbo jiems
rekomendaciją „vengti“.

- [itax.lt](https://www.itax.lt) - paskyra, Google arba Facebook.

- [b1.lt](https://www.b1.lt) - paskyra, Facebook arba Google. Tikrina el. pašto adresą.

- [saskaita123.lt](https://saskaita123.lt) - paskyra arba Google.
  Tikrina el. pašto adresą.

- [haiku.lt](https://www.haiku.lt) - Google

- [cflow.lt](https://www.cflow.lt) - paskyra. Nereikalauja el.
  pašto patikrinimo (nors atsiunčia pirmą el. laišką). Reikalauja
  perteklinių duomenų.

- [saskaitos.lt](https://www.saskaitos.lt) - paskyra. Nereikalauja
  el. pašto patikrinimo (nors atsiunčia pirmą el. laišką).
  Nepaprašo tikrai reikalingų duomenų, perteklinių duomenų
  nevaliduoja tai kaip ir galima nesuvesti.

- [naujasaskaita.lt](https://naujasaskaita.lt) - paskyra, Facebook arba Google. Prisijungimas
  per paskyrą visiška tragedija. El. pašto validacija neteisinga,
  reikalavimai slaptažodžiui absurdiški. Nereikalauja el. pašto
  patikrinimo.

- i.APS - per prisijungimą prie VMI (pvz. per banką). Labai
  nepatogu ir lėtas procesas.

- [invoice.lt](https://www.invoice.lt) - paskyra arba Facebook.
  Nereikalauja el. pašto patikrinimo. Reikalauja perteklinių
  duomenų.

### Naudojimas išmaniuoju telefonu

Taip pat kartais tikrai svarbu ar sistemą galima naudoti
išmaniuoju telefonu. Dauguma sistemų tam nėra pritaikytos,
išskyrus šias tris:

- [haiku.lt](https://www.haiku.lt) - pritaikyta.

- [invoice.lt](https://www.invoice.lt) - jų reklama teigia, kad
  pritaikyta, bet kai kuriose vietose dizainas atrodo prastai.

- [saskaita123.lt](https://saskaita123.lt) - bus pritaikyta, šiuo metu funkcija
  įgyvendinama.

### Kaina

Renkantis sistemą taip pat svarbu gali būti jos kaina. Dalis
sistemų yra nemokamos, bet aš nerekomenduočiau nė vienos iš jų. O
situacija atrodo taip:

- [invoice.lt](https://www.invoice.lt),
  [saskaitos.lt](https://www.saskaitos.lt),
  [b1.lt](https://www.b1.lt),
  [isaskaita.lt](https://isaskaita.lt), i.APS - galima naudoti
  nemokamai

- Excel - iš esmės nemokama

- Popierinis variantas - tarkime iki 1€ mėnesiui (SF šablonai,
  žurnalas ir kita)

- [haiku.lt](https://www.haiku.lt) - šiuo metu nemokama, bet
  ateityje šiek tiek kainuos kai kuriems vartotojams.

- [saskaita123.lt](https://saskaita123.lt) - nuo 4 € per mėnesį,
  nors pilnavertei IV gali prireikti plano už 6 € per mėnesį.

- [naujasaskaita.lt](https://naujasaskaita.lt) - 7.25 € planas IV

- [cflow.lt](https://www.cflow.lt) - nuo 7.99 €, vienas mėnuo
  nemokamai. Galima gauti pigiau perkant metams.

- [itax.lt](https://www.itax.lt) - nuo 8.5 €, vienas mėnuo nemokamai.

### PVM sąskaitos faktūros

Kai kuriems žmonėms reikia išrašinėti PVM SF. Čia situacija šiek
tiek sudėtingesnė, nes be PVM SF išrašymo jas dar reikia pateikti
ir VMI. Tą galima daryti 3 būdais: rankiniu būdu (gali būti labai
sudėtinga, jei SF išrašoma didelis kiekis), siunčiant sugeneruotą
dokumentą i.SAF sistemai arba padaryti, kad sistema tą darytų
automatiškai (taip irgi įmanoma). Čia geriausią paslaugą teikia
[itax.lt](https://www.itax.lt). O visa lentelė atrodo taip:

- [itax.lt](https://www.itax.lt) - palaiko išrašymą, duomenų
  perdavimas į i.SAF.

- [saskaita123.lt](https://saskaita123.lt) - palaiko PVM SF,
  galima eksportuoti duomenis formatu, kurį supranta i.SAF.

- [naujasaskaita.lt](https://naujasaskaita.lt) - palaiko PVM SF ir
  panašu palaiko eksportą į i.SAF

- [b1.lt](https://www.b1.lt) - palaiko PVM SF ir turbūt yra
  eksportas į i.SAF, bet neradau.

- [cflow.lt](https://www.cflow.lt) - palaiko PVM SF. i.SAF
  tikriausiai nepalaiko.

- [invoice.lt](https://www.invoice.lt) - palaiko išrašymą ir tai
  yra standartinė parinktis.

- [haiku.lt](https://www.haiku.lt) - palaiko PVM SF. Yra i.SAF eksportas
  sąskaitomis.

- [saskaitos.lt](https://www.saskaitos.lt) - neradau ar palaiko.

- i.APS - netikrinau

- Excel - išrašyti PVM sąskaitas faktūras taip pat įmanoma

- Popierinis variantas - įmanoma, bet reikės rankomis apskaičiuoti
  PVM'ą.

### El. laiškų siuntimas

Kai kurios sistemos leidžia SF išsiųsti el. paštu, čia vėlgi
galimi įvairūs variantai. Man labiausiai patikęs sprendimas
[saskaita123.lt](https://saskaita123.lt) dėl galimybių.
[haiku.lt](https://www.haiku.lt) sprendimas gali būti patrauklus,
nes galbūt laiškas išsiųstas tiesiai iš jūsų atrodo solidžiau.

- [saskaita123.lt](https://saskaita123.lt) - laiškai siunčiami iš
  noreply@saskaita123.lt. Galima sukonfigūruoti [SMTP
  siuntimą](https://pagalba.saskaita123.lt/lt/article/smtp-nustatymai-jjvhqu/),
  bet jei norėsite tai naudoti su Gmail, tai reikės naudoti "Allow
  less secure apps" ir be to dar savo Gmail slaptažodį atskleisti
  saskaita123.lt - ne kokia perspektyva ir ne koks pasiūlymas iš
  jų pusės.

- [haiku.lt](https://www.haiku.lt) - jeigu leidžiate, tai laiškai
  bus siunčiami tiesiai iš jūsų Gmail paskyros.

- [itax.lt](https://www.itax.lt) - laiškai siunčiami iš
  mailer@itax.lt.

- [b1.lt](https://www.b1.lt) - laiškai siunčiami iš info@b1.lt.

- [naujasaskaita.lt](https://naujasaskaita.lt) - laiškai siunčiami
  iš saskaitos@naujasaskaita.lt, PDF failas prie laiško
  nepridedamas.

- [invoice.lt](https://www.invoice.lt) - laiškai siunčiami per
  [invoice.lt](https://www.invoice.lt) imituojant, kad siunčiami
  iš vartotojo el. pašto. Šis sprendimas man šiek tiek nepatiko,
  nes [invoice.lt](https://www.invoice.lt) netikrina, ar jums
  tikrai priklauso el. paštas, tai čia palikta galimybė panaudoti
  [invoice.lt](https://www.invoice.lt) piktiems kėslams.

- [saskaitos.lt](https://www.saskaitos.lt) - lyg ir yra, bet labai
  paslėpta ir man nepavyko šia funkcija pasinaudoti.

- [cflow.lt](https://www.cflow.lt) - tokios galimybės nėra.

- i.APS - neradau tokios funkcijos

### Išlaidų / Sąnaudų valdymas

Deklaruojant IV VMI galima 30% pajamų nurašyti išlaidoms arba
viską reikia pagrįsti juridinę galią turinčiais dokumentais. Tai
reiškia, kad reikia kaupti dokumentus / jų nuotraukas ir kokios
buvo turėtos išlaidos. Tam turėtų užtekti paprastos sistemos, kai
vykdai IV. Galbūt protingesnės sistemos reikia, jei esi PVM
mokėtojas, bet aš šito dar neišsiaiškinau.

- [haiku.lt](https://www.haiku.lt) - paprasta sistema, kurios
  turėtų užtekti IV.

- [itax.lt](https://www.itax.lt) - galima valdyti sąnaudas. Šio
  funkcionalumo šioje sistemoje netestavau.

- [cflow.lt](https://www.cflow.lt) - galima valdyti sąnaudas.
  Vėlgi įspūdis, kad prašo per daug duomenų.

- [saskaita123.lt](https://saskaita123.lt) - galima valdyti
  sąnaudas, IV galbūt per sudėtinga sistema.

- i.APS - kažkas yra, bet jau netikrinau.

- Excel - įmanoma, tik daug rankinio darbo

- Popierinis variantas - daug rankinio darbo

- [invoice.lt](https://www.invoice.lt) - nėra.

- [saskaitos.lt](https://www.saskaitos.lt) - galima valdyti
  sąnaudas, bet atrodo, kad netinkama individualiai veiklai.

- [naujasaskaita.lt](https://naujasaskaita.lt) - netikrinau.

- [b1.lt](https://www.b1.lt) - nemokamoje versijoje neradau.

### Duomenų eksportavimas

Dar vienas svarbus dalykas yra galimybė eksportuoti savo duomenis.
Tai gali būti reikalinga, jei norite pereiti į kitą sistemą,
suformuoti kažkokią ataskaitą, ar dėl kitų priežasčių.

- [haiku.lt](https://www.haiku.lt) - leidžia parsisiųsti visus duomenis.

- Excel - visus duomenis saugosite patys

- Popierinis variantas - visus duomenis saugosite patys

- [saskaita123.lt](https://saskaita123.lt) - galima eksportuoti
  dalį duomenų kaip excel'io failą.

- [saskaitos.lt](https://www.saskaitos.lt) - galima eksportuoti
  dalį duomenų kaip CSV failą, bet ne visus.

- [naujasaskaita.lt](https://naujasaskaita.lt) - galima
  eksportuoti į Excel failą.

- [itax.lt](https://www.itax.lt) - Duomenis įmanoma eksportuoti,
  nors norint tą padaryti reikia bent kažkokio plano (pvz., jei
  bandomuoju laikotarpiu sukursite daugiau negu 10 sąskaitų, tai
  teks jas į kitą sistemą susikelti rankiniu būdu).

- [invoice.lt](https://www.invoice.lt) - duomenų eksportavimo
  funkcijos nėra.

- [cflow.lt](https://www.cflow.lt) - duomenų eksportavimo
  funkcijos nėra.

- [b1.lt](https://www.b1.lt) - nemokamoje versijoje neradau.

- i.APS - netikrinau

### Paskyros panaikinimas

Manau sutiksite, kad apskaitos duomenys yra jautri informacija,
todėl būtų gerai, kad paprašius jie būtų paprasčiausiai ištrinti.
Kai kuriose sistemose tą galite padaryti tiesiogiai, kitose jums
teks parašyti el. laišką.

- [haiku.lt](https://www.haiku.lt) - Galima ištrinti savo
  duomenis.

- [itax.lt](https://www.itax.lt) - Galima ištrinti savo duomenis.

- [cflow.lt](https://www.cflow.lt) - Galima ištrinti savo
  duomenis.

- [invoice.lt](https://www.invoice.lt) - Galimybės ištrinti
  paskyrą nėra. Paprašius el. paštu paskyra buvo ištrinta per
  parą.

- Excel - visada galėsite sunaikinti sukauptus duomenis.

- Popierinis variantas - visada galėsite sunaikinti sukauptus
  duomenis.

- [naujasaskaita.lt](https://naujasaskaita.lt) - Galimybės
  ištrinti paskyrą nėra. Paprašius el. paštu ištrinti ištrynė per
  parą.

- [b1.lt](https://www.b1.lt) - Galimybės ištrinti paskyrą nėra.
  Paprašius el. paštu ištrinti ištrynė per parą.

- [saskaitos.lt](https://www.saskaitos.lt) - Galimybės ištrinti
  paskyrą nėra. 04-21 parašiau el. paštu su prašymu ištrinti
  paskyrą (04-23 dar nebuvo ištrinta).

- i.APS - neieškojau, bet spėju neįmanoma. Tačiau BDAR turėtų
  galioti ir VMI, taigi teoriškai turėtų ir jiems galioti teisė
  būti pamirštam, bet iš kitos pusės gali būti, kad čia tokio tipo
  duomenys, kuriems galioja kokia nors BDAR išimtis.

### SF numeravimo problema

Kai kurios sistemos leidžia sukurti sąskaitas nesilaikant serijų
ir datų eiliškumo Pvz.:

- DD 1 / 2021-04-15

- DD 3 / 2021-04-19

- DD 2 / 2021-04-20

Neturėtų būti leidžiama sukurti DD 2 sąskaitos su tokia data
tokioje situacijoje. Dažniausiai vartotojai neturėtų susidurti su
problema šioje situacijoje, bet klaidos galimybė palikta.

[haiku.lt](https://www.haiku.lt) to padaryti neleidžia, bet visos
kitos testuotos sistemos šią problemą turi, išskyrus i.APS. Ši
sistema yra dar blogesnė, nes SF gali išrašyti tik šiandienos
data, o jei praleidi serijos numerį (sistema tai leidžia), tai jo
niekada ir nebegalėsi panaudoti.

## Detalesnis aprašymas

Čia trumpai aprašiau koks mano pirmas įspūdis apie kiekvieną
sistemą.

### [itax.lt](https://www.itax.lt)

<iframe width="560" height="315" src="https://www.youtube.com/embed/ykQiJPcBq18" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Sistema atrodo tikrai gerai padaryta ir veikia greitai. Atrodo
tikrai galingas įrankis.

Kitos pastabos:

- Individualiai veiklai bent jau man pasirodė per daug sudėtinga
  ir turi daug nereikalingų funkcijų vykdant IV.

- Norint pažymėti SF kaip apmokėtą reikia padaryti daug žingsnių.

Rekomendacija: jei reikia tokio funkcionalumo - naudokite, bet
individualiai veiklai yra pigesnių ir paprastesnių alternatyvų.

### [invoice.lt](https://www.invoice.lt)

<iframe width="560" height="315" src="https://www.youtube.com/embed/mb3G3-sygyY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Sistema veikia pagrįstai greitai, bet vartotojo aplinka galėtų
būti patobulinta, nes atlikti kai kurias operacijas užtrunka
daugiau negu kitose sistemose. Patraukliausia sistemos dalis tai,
kad ji nemokama, bet jei sistemos kūrėjai sugalvotų ją
apmokestinti (o taip būna), tai duomenų iškelti į kitą sistemą
nebūtų kaip.

Rekomendacija: vengti.

### [cflow.lt](https://www.cflow.lt)

<iframe width="560" height="315" src="https://www.youtube.com/embed/zfF2WdmsN2M" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

„cflow“ teigia, kad jie atsižvelgia į vartotojų poreikius, bet
realiai tas matosi ne visur. Visiškai naujos SF išrašymas pas juos
gana greitas (palyginus su daugelių kitų sistemų), bet sistema
turi įvairių minusų.

Rekomendacija: už tokią kainą galima gauti daugiau.

### [saskaitos.lt](https://www.saskaitos.lt)

<iframe width="560" height="315" src="https://www.youtube.com/embed/dEn7xFpi6kI" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Sistema pasirodė gana neintuityvi ir kai kur neišbaigta. Bendras
įspūdis, kad bandoma aprėpti labai daug ir dėl to dalis
funkcionalumo nukenčia. Vienintelis rimtas sistemos privalumas -
sistema nemokama.

Rekomendacija: vengti.

### [saskaita123.lt](https://saskaita123.lt)

<iframe width="560" height="315" src="https://www.youtube.com/embed/4xpwDPvgQoA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Geriausia įspūdį palikusi sistema. Iš pradžių užtrukau kol
susigaudžiau, bet pradėjus naudoti sistemą ja naudotis tikrai
paprasta.

Rekomendacija: vienas iš geriausių variantų IV

### [naujasaskaita.lt](https://naujasaskaita.lt)

<iframe width="560" height="315" src="https://www.youtube.com/embed/iHBBd0oM-P0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Nemažai mažų trūkumų turinti sistema, nors kai kuriose vietose ji
netikėtai gera, bet kitose stipriai nuvilianti.

Rekomendacija: nenaudoti

### [isaskaita.lt](https://isaskaita.lt)

<iframe width="560" height="315" src="https://www.youtube.com/embed/o2lbUCokXOg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Sistema, kuri leidžia tiesiog išrašyti SF ir sugeneruoti jos PDF
failą. Tam tikra prasme nusivylimas, nes tokia paprasta sistema
gali būti labiau išdirbta ir išbaigta. Na dabar, jeigu išrašote
vieną SF per metus, tai gal visai ir nieko.

Rekomendacija: jei tikrai to užtenka, naudokite

### [b1.lt](https://www.b1.lt)

<iframe width="560" height="315" src="https://www.youtube.com/embed/zHXid7IJngA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

IV visiškai netinkama sistema. Reklama sudarė geresnį įspūdi apie
sistemą, negu ji yra iš tikro (marketingo specialistą akivaizdžiai
turi gerą).

Rekomendacija: IV nenaudokite

### i.APS

<iframe width="560" height="315" src="https://www.youtube.com/embed/-SD0JoysUqM" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Testavau DEMO versiją, tai galbūt susidariau neteisingą įspūdį.

VMI sako, kad turi 15000 klientų, bet neįsivaizduoju kodėl kažkas
norėtų naudoti šią sistemą, net jei ji ir nemokama. Kai kurie
dalykai padaryti gerai, bet SF PDF failo sugeneruoti neįmanoma
(spausdinti funkcija nesiskaito), negalima išsiųsti SF el. paštu
taip pat ir daug kitų trūkumų. Beveik visos kitos rinkoje
esančios sistemos leidžia vartotojui daugiau.

Vienintelė priežastis naudoti šią sistemą būtų tai, kad ji
automatiškai užpildys už jus deklaraciją, bet, mano nuomone, tai
tikrai silpna priežastis, nes VMI deklaruojant pajamas vedliu
užtenka nurodyti du skaičius: kiek gavai pajamų ir kiek išleidai
(galima dar Sodros mokesčius pasiskaičiuoti).

Rekomendacija: vengti

### Excel

Apskaitai lygiai taip pat sėkmingai galima naudoti Excel, Google
Sheet ar kokią kitą panašią programą. Privalumai, kad tokia
sistema visiškai nemokama, galima susirasti/nusipirkti šablonų ir
duomenis kontroliuoji pats. Pagrindinis minusas, kad pačiam reikia
sekti visas smulkmenas (serijos numeris, datos), pildyti žurnalą
ir t.t. dėl ko bus sugaišta daugiau laiko negu naudojant tam
skirtas sistemas.

Rekomendacija: nenaudoti, nebent labai norisi

### Popierinis variantas

Niekas nedraudžia vesti apskaitos ir popieriniu būdu. Galima
nusipirkti SF šablonus, popierinį žurnalą ir apskaitą vesti tokiu
būdu. Tai turbūt pats neefektyviausias ir daugiausiai laiko
reikalaujantis būdas, bet jeigu kažkas nori vesti apskaitą taip -
neuždrausi gi.

Rekomendacija: nenaudoti, nebent labai (na, labai labai) norisi

### Entreprenerio sąskaita

Toks dalykas dar neegzistuoja, bet tikrai padaryta nemažai
pradinio darbo, ir galima tikėtis, kad tai bus įgyvendinta ir pas
mus Lietuvoje. Pagrindinė idėja, kad bus galima turėti banke
specialią sąskaitą, į kurią pervedami pinigai bus užskaitomi kaip
IV pajamos, kurios bus automatiškai apmokestinamos.

Pirmas šios sistemos minusas - turėsite sutikti su tuo, kad 30%
pajamų bus paskirta išlaidoms, t.y. negalėsite išlaidų pagrįsti
dokumentais.

Nesu tikras, kaip naudojant šią sistemą, grąžinti pinigus, jei to
prireiktų (panašu, kad tai bus neįmanoma).

Galiausiai SF tikriausiai vistiek norėsite išrašyti, nes kartais
klientai dėl įvairių priežasčių prašo SF.

Apibendrinus, turbūt nemažai daliai žmonių ši paslauga bus
visiškai netinkama, bet atskirais atvejais bus tikrai geras
variantas (pvz., tiems, kurie dviračiais vežioja Wolt maistą).

### Sistemos kurių netestavau

saskaitafaktura.lt - demo versija visiškai nesuprantama, Chrome
meta kažkokį baisų klaidos pranešimą. Kainos nepagrįstai didelės
(11€ / mėn). Demo versija palieka įspūdį, kad sistema nebus gera,
tai nusprendžiau negaišti laiko.

paytraq.lt - per didelė kaina, kad būtų versta svarstyti IV.

elsaskaita.lt - nei demo versija, nei registracija neveikia 🤷

## Apibendrinimas

Apibendrinus galiu rekomenduoti šias sistemas:

- [haiku.lt](https://www.haiku.lt) - taip, sistema dar nėra
  išbaigta ir kai kurių [funkcijų
  trūksta](https://github.com/daliusd/apskaita/issues), bet jeigu
  jums užtenka esamų, tai, manau, puikus pasirinkimas, kad ir koks
  subjektyvus būčiau. Net kai sistema bus apmokestinta, kainos ir
  kokybės santykis, tikiuosi, bus geriausias rinkoje 😏

- [saskaita123.lt](https://saskaita123.lt) - manau, šiuo metu tai
  vienas geresnių pasirinkimų IV rinkoje.

- [itax.lt](https://www.itax.lt) - jeigu vykdote IV ir esate PVM
  mokėtojas ši sistema taip pat gali būti verta svarstymo.

## Kitos nuorodos

- „B1“ turi kitokį apskaitos sistemų palyginimą, bet ten nebūtinai
  sistemos skirtos IV: <https://www.b1.lt/palyginimas>

- 2018 [cflow.lt](https://www.cflow.lt) ir i.APS palyginimas
  [„VIRTUALI APSKAITA SAVARANKIŠKAI
  DIRBANTIEMS“](http://kurklt.lt/wp-content/uploads/2019/10/Cflow-gerosios-praktikos-studija-2.pdf)

- [VMI i.APS sistemos tinkamumo testavimo
  ataskaita](http://kurklt.lt/wp-content/uploads/2019/10/i.APS-tinkamumo-testavimo-ataskaita-Kurk-LT-VMI-Final-20200113.pdf)
